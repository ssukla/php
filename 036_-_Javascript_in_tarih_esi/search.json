["JAVASCRIPT’İN TARİHÇESİ Javascript, ilk olarak o zamanlarda Netscape’te ve şimdi de Mozilla’da çalışan Brendan Eich tarafından Mayıs 1995 yılında geliştirilmiş olup, geliştirme aşamasında ilk adı Netscape’in kurucusu Marc Andreessen tarafından seçilen Mocha olmasına rağmen, Eylül 1995 tarihinde Livescript olarak değiştirildi. Sun Micro Systems'dan marka lisansı alındıktan sonra, Aralık 1995 tarihinde Netscape Navigator 2.0 Beta 3 ile birlikte piyasaya sürüldü ve ismi Javascript olarak değiştirildi. Bu, Java’nın o zamanlardaki popülerliğini kullanarak yapılan bir çeşit pazarlama hareketiydi. Javascript dili, C, Scheme, Java, Perl, Python, Self dillerinden etkilenmiş ve geliştirilmiştir. JScript, JScript.NET, Objective -J, TIScript dillerinin oluşturulması için kullanılmış ve gelişmesine yardımcı olmuştur. Javascript dilini, C dilinin web sayfalarına uyarlanmış basit sürümü olarak düşünülebilirsiniz. Javascript dili isim benzerliğine rağmen Java ile birbirinden bağımsız ve farklı dillerdir. Javascript'in isi m değişikliği ile Netscape'in Java teknolojilerine (Java Applet) (Java uygulaması) destek vermesi yaklaşık olarak aynı tarihlere denk gelir. Microsoft ile Netscape'in web teknolojileri ve platformları alanında yarıştığı bir dönemde Netscape, Sun Micro Systems'ın geliştirdiği Java platformuna destek vererek dağıtık bir işletim sistemi oluşturmayı öngörüyordu. Javascript ise, Visual Basic'in yaptığı gibi, profesyonel olmayan programcıları hedefleyen daha basit bir betik dili olarak düşünülmekteydi. Microsoft, 1996 yılında Internet Explorer 3.0 ile birlikte JScript ve VBScript betik dillerini yayınladı. JScript Netscape'in Javascript 'ine benzerken VBScript ise Visual Basic temelliydi ve var olan Visual Basic programcılarının kolay bir geçiş yapmasını hedefliyordu. Aynı dönemde Microsoft ilk defa CSS (Cascading Style Sheets) (basamaklı stil şablonları veya basamaklı biçim sayfaları) desteği de sağladı ancak hem CSS (Cascading Style Sheets) (basamaklı stil şablonları veya basamaklı biçim sayfaları) hem de JScript desteği Netscape'in o zamana kadar sağladıkları ile tutarlı çalışmıyordu. Bu durum web tasarımcıları ve geliştiricileri arasında bir kargaşa çıkartmış ve browse r (tarayıcı) savaşlarının ilk yıllarında sitelerin altında tipik olarak görülen en iyi Internet Explorer ile izlenir ya da en iyi Netscape ile izlenir gibi logoların ve bilgilendirme metinlerinin ortaya çıkmasına neden olmuştur. 1996 yılının Kasım ayında Netscape firması Javascript'in endüstri standardı olarak belirlenmesi amacıyla Ecma International firmasına başvuruda bulunduğunu ilan etti. Bunun sonucunda standardize edilen sürüm EcmaScript olarak isimlendirildi ve 1997 yılının Haziran ayında Ecma International, Ecma-262 belirtiminin ilk sürümünü yayımladı. Haziran 1998'de ISO/IEC-16262 (Internatio nal Standards Organization) (uluslararası standartlar organizasyonu) / (International Electrotechnical Commission) (uluslararası elektroteknik komisyonu) standardına uyumlu hale getirilecek değişiklikler yapılarak ikinci sürüm, Aralık 1999'da ise üçüncü sürüm yayımlandı. EcmaScript'in dördüncü sürümü üzerinde ciddi bir çalışma yapılmasına rağmen asla tamamlanamadı, ancak beşinci sürüm için önemli bir ilham kaynağı oldu. Beşinci sürüm 2009 yılının Aralık ayında yayımlandı. EcmaScript'in şu an geçerli olan so n standart belirtimi, Haziran 2011 tarihinde yayımlanan 5.1 sürümüdür ve Javascript 1.8.5 tarafından desteklenmektedir. Başlangıçta sadece Netscape tarafından desteklenen dil, şimdi tüm browser’lar (tarayıcılar) tarafından desteklenmekte ve kullanılmaktadır. Javascript’in performansı, gücü ve marifetleri ilerleyen yıllarda fark edilecekti ve eşsiz bir hazine olacaktı. Günümüz teknolojilerinde özellikle web yazılımlarının bel kemiği rolünü üstlenecekti. Extra Eğitim® - http://www.extraegitim.com "]